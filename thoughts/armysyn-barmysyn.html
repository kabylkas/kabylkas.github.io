<!DOCTYPE html>
<html lang="kk">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Армысын? Бармысын?</title>
  <style>
    body {
      font-family: 'Segoe UI', Tahoma, Geneva, Verdana, sans-serif;
      line-height: 1.7;
      background-color: #fefefe;
      color: #333;
      max-width: 800px;
      margin: 0 auto;
      padding: 2em;
    }
    h1 {
      text-align: center;
      font-size: 2.2em;
      margin-bottom: 0.2em;
    }
    h2 {
      text-align: center;
      font-size: 1.2em;
      color: #666;
      margin-top: 0;
    }
    p {
      margin-bottom: 1.5em;
    }
    blockquote {
      margin: 1.5em 0;
      padding: 1em;
      background-color: #f5f5f5;
      border-left: 4px solid #ccc;
      font-style: italic;
    }
  </style>
  <script src="https://counterapi.com/c.js" async ></script>
</head>
<body>
  <h1>Армысын? Бармысын?</h1>
  <h2>Ар мен адам болмысы жайлы толғаныс</h2>

  <p>Қазақ халқы бір-бірін көргенде жиі: «Армысын? Бармысын?» деп сәлем береді. Бұл сәлемнің астарында терең мағына жатыр. Бұл – жай ғана хал-жағдай сұрасу емес. Бұл – адамның болмысын, оның ішкі дүниесін, ар-ұятын, адамгершілігін, тірі жан ретінде рухани деңгейін мойындау мен сұрау. Ар – қазақ үшін жай ұғым емес. Ол — адамның өзіне, өзгеге, Аллаға деген адалдығы, жауапкершілігі, рухани бағдаршамы.</p>

  <p>Алайда ар дегеніміз тек қазаққа ғана тән қасиет пе? Жоқ. Бұл – жалпы адамзатқа тән бірегей рухани құбылыс. Адам баласы қай жерде туса да, қандай тілде сөйлесе де, ішінде бір дауыс бар: бір нәрсе дұрыс па, бұрыс па — соны сездіретін ішкі сезім. Бұл – ар-ождан, немесе қазіргі тілмен айтқанда — <em>conscience</em>.</p>

  <p>Батыс ойшылдары да осы рухани дауыс жайлы көп толғанған. Орта ғасырлық христиан теологы Томас Аквинский арды Құдайдың адамға берген сыйы деп есептеген. Ол ар адамның бойындағы жақсылық пен жамандықты ажыратуға көмектесетін күш деп жазған. Кейінірек неміс философы Иммануил Кант та адамның ішінде "табиғи заң" барын айтып, оны ар-ождан деп атаған. Ол бұл қасиет әр адамға жаратылыстан берілетінін, оның көмегімен адам дұрыс пен бұрысты ажырата алатынын айтқан. Бұл тұжырымдар біздің түсінігімізге өте жақын.</p>

  <p>Алайда, адамда ар болса да, ол әрдайым жеңіске жете ме?</p>

  <blockquote>
    Көз алдыңызға елестетіңіз: сіз банк күту залында отырсыз. Кенет көрші орындықтан әдемі көзілдірік байқадыңыз. Қымбат, сәнді. Сізге ұнады. Бір сәт ардың үні шығады: «Бұл біреудікі. Мүмкін, қайтып келер. Алуға болмайды...» Бірақ сіз ішіңіздегі бұл үнге қарамастан, көзілдірікті сөмкеңізге салып қойдыңыз. Бұл – ар мен нәпсінің айқасы. Бұл – жеке пайда мен адалдықтың шайқасы. Егер ар тек ішкі күбір ғана болып қалса, ол әлсіз. Егер ол биік әрі мызғымас негізге сүйенбесе, ол жеңіледі. Ал егер дәл осындай қарапайым сәтте ар жеңілсе, ертең біреу сізге миллион доллар пара ұсынғанда не болады?
  </blockquote>

  <p>Мұндай сәттерде – ішкі ар мен пайдақұмарлық айқасқанда – ардың жалғыз өзі әлсіз болуы мүмкін. Себебі ардың бағыты мен тірегі болмаса, жоғалуға бейім. Бұл жерде діннің, әсіресе Исламның рөлі ерекше. Ислам – ардың жай тірі болуын емес, оның өсіп-өркендеуін қамтамасыз ететін тәртіп пен теңгерім жүйесі. Ол ішкі дауысты тек естіп қана қоймай, оны ақиқатпен, жауапкершілікпен байланыстыруды үйретеді.</p>

  <p>Исламға сенетін адам арды Жаратушының берген сыйы деп түсінеді. Ар — жай бейсаналы түйсік емес, ол – сеніммен сабақтас жауапкершілік. Бұл сенім адамға бағыт береді: "Неге мен бұлай істеп жатырмын? Бұл дұрыс па? Ертең осы үшін мен сұралмаймын ба?" — деген сұрақтар туындайды. Ар сол кезде ғана нағыз тірекке айналады. Өйткені ол бір сәттік ұят емес — ол мәңгілік салмақпен өлшенетін құндылыққа айналады.</p>

  <p>Бабаларымыз Исламды қабылдағанда, олар оны жай бір мәдени қабат немесе салт ретінде емес, өз бойындағы армен үндес, сол арды өрлететін жүйе ретінде таныды. Олар білген: ар – болмыс, ал Ислам – сол болмысты бүтін ететін Хақ жол.</p>

  <p>Сондықтан бір-бірімізге «Армысың?» деп сәлем бергенде, біз жай амандаспаймыз. Біз адамдықтың төрінен орын алуға лайық болмысқа үндеу жасаймыз.</p>

  <p><strong>Осы өмірге армен келдік, енді сол арды кемеліне жеткізетін жолда болайық.</strong></p>

  <div class="counterapi" style="min-height:44px" ></div>
</body>
</html>

